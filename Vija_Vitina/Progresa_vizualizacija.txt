Progresijas josla, kas atrodas zem katra uzkrājumu mērķa ikonas un ilustrē, cik daudz lietotājs jau ir iekrājis un cik vēl ir jāietaupa līdz iepriekš uzstādītajam uzkrājumu mērķim.
Progresa vizualizācija palīdzētu bērniem labāk saprast uzkrājumu konceptu. Lietotājs varētu viegli saprast, cik tuvu viņš ir sava mērķa sasniegšanai, un tas motivētu viņu turpināt uzkrājumus.
Tā kā sākumskolas klasēs bērniem vēl nav izpratnes par procentuālo skaitīšanu un ar detalizētu finanšu aprēķinu veikšanu viņi arī vēl nav pilnībā pazīstami, manuprāt labākais veids kā izstrādājamās lietotnes lietotāji varētu sekot līdzi savu uzkrājumu mērķu sasniegšanai ir vizuāla progresijas josla. Tā varētu izskatīties kā taisna strīpiņa, kas līdzīga dzīvsudraba termometra skalai ar četrām iedaļām (strīpiņām pie katras ceturtdaļas), bet citās krāsās, un ir ietverta kontrastējošas krāsas rāmītī.
Atverot uzkrājumu mērķi (uzklikšķinot uz tā), varētu redzēt arī šī mērķa sasniegšanas progresu skaitļos (naudas summas cik daudz lietotājs jau ir iekrājis un cik vēl ir jāietaupa līdz mērķim), bet pamata skatā būtu redzama tikai vizualizācija.
