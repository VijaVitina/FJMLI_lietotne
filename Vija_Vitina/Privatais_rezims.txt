Kabatas naudas došana bērniem nav vecāku pienākums. Ja kabatas nauda bērnam tiek dota, tad  tās apjoms dažādu ģimeņu starpā var būtiski atšķirties – vienam bērnam tiek iedoti 5 eiro uz nedēļu, citam 25 eiro, bet vēl kāds varbūt saņem 10 eiro mēnesī. Kāds naudu saņem tikai dzimšanas dienā, vārda dienā un Ziemassvētkos, bet citam tiek maksātas konkrētas naudas summas par paveiktajiem mājas darbiem vai labām atzīmēm. Kopumā – pat labāko draugu finansiālā situācija var būtiski atšķirties.

Līdz ar to, lai bērni varētu savā starpā salīdzināt savu uzkrājumu mērķu sasniegšanas rezultātus vai vienkārši padižoties ar savas lietotnes izskatu, lietotnē varētu būt poga, kuru nospiežot nevienā no lodziņiem pamata lietotnes skatā neuzrādītos naudas summas, bet to vietā būtu redzami piemēram smaidiņi vai citi simboli.

Šādā veidā draugi un paziņas varētu savā starpā dalīties ar iespaidiem par lietotni un saviem sasniegumiem tajā, bet nerādīt otram savas naudas apjomu, kas diemžēl varētu radīt nesaskaņas pat labu draugu starpā.
