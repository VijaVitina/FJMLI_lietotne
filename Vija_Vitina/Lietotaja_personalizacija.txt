Lietotājam varētu būt iespēja izvēlēties lietotnes krāsu gammu. Varētu piedāvāt divus līdz piecus variantus krāsu kombinācijām ko lietotājs redz lietotnē.

Visi cilvēki ir dažādi un arī gaumes attiecībā uz krāsām mums ir dažādas. Vieniem patīk gaišas krāsas, citiem tumšas, vēl citiem viss patīk raibs.

Kā zināms, bērniem patīk spilgtas krāsas un sākumskolas vecumā parasti vēl ļoti daudz tiek lietotas “puišu” un “meiteņu” krāsas. Bērni bieži vien šim sadalījumam arī piekrīt. Īpaši labi to var redzēt skolas preču piedāvājumā sākumskolniekiem – meitenēm daudzas mugursomas un penāļi ir rozā, puišiem viss piedāvājums ir zilos un melnos toņos.

Manai lietotnei pamata lietotnes krāsas varētu būt vidēji košas – uz gaiši zaļa fona dažādu krāsu ikonas. Bet izvēlei būtu pieejami:
tumšais, jeb nakts režīms,
rozā režīms ar princesi vai kādu citu tēlu fonā un piemērotu krāsu ikonām,
auto režīms, kurā fonā būtu stilizēta automašīna un ikonas būtu pamatā sarkanas un zilas,
zaļais režīms, kur fonā būtu zāliens un ikonas un pogas būtu dabas toņos.
